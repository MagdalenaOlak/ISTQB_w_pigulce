# Do wydajności i monitorowania

## **Narzędzia do analizy dynamicznej**

Narzędzia do analizy dynamicznej znajdują usterki, które ujawniają się jedynie podczas działania oprogramowania, takie jak zależności czasowe lub wycieki pamięci. Narzędzia tego typu są zwykle używane podczas testów modułowych lub testów integracji modułów oraz podczas testów warstw pośrednich.

## **Narzędzia do testów wydajnościowych/ obciążeniowych/przeciążeniowych**

Narzędzia do testów wydajnościowych monitorują oraz raportują zachowanie systemu w różnych zasymulowanych warunkach użytkowania uwzględniających liczbę równolegle pracujących użytkowników, ich wzorzec aktywacji, częstość i względny procent transakcji. Symulacja obciążenia jest uzyskiwana przez utworzenie wirtualnych użytkowników wykonujących wybrany zbiór transakcji, rozproszonych na wiele maszyn testowych, które są powszechnie nazywane generatorami obciążenia.

## **Narzędzia do monitorowania**

Narzędzia do monitorowania bezustannie analizują, weryfikują i raportują wykorzystanie konkretnych zasobów systemowych i ostrzegają o możliwych problemach w obsłudze żądań.

