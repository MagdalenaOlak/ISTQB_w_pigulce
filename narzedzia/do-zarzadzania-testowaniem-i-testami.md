# Do zarządzania testowaniem i testami

## **Narzędzia do zarządzania testami**

Narzędzia te dostarczają interfejsów do wykonywania zadań, śledzenia defektów oraz zarządzania wymaganiami, jak również wspierają analizę ilościową i raportowanie na temat obiektów testów. Wspierają również śledzenie powiązań pomiędzy obiektami testów i mogą posiadać własne mechanizmy zarządzania wersjami lub interfejs do zewnętrznych narzędzi zarządzających wersjami.

## **Narzędzia do zarządzania wymaganiami**

Narzędzia te przechowują tekst wymagań, ich atrybuty \(np. priorytet\), generują unikalne identyfikatory i wspierają śledzenie powiązań pomiędzy wymaganiami, a poszczególnymi testami. Mogą one również pomóc w znalezieniu niespójnych lub brakujących wymagań. 

## **Narzędzia do zarządzania incydentami**

Narzędzia te przechowują i zarządzają raportami incydentów, to jest defektów, awarii, żądań zmian lub zauważonych problemów i anomalii. Pomagają też zarządzać cyklem życia incydentów, opcjonalnie mogą wspomagać analizy statystyczne.  

## **Narzędzia do zarządzania konfiguracją**

Nie są one w ścisłym tego słowa znaczeniu narzędziami testowymi, ale są konieczne do przechowywania i zarządzania wersjami testaliów i innego oprogramowania, w szczególności gdy konfigurowane jest więcej niż jedno środowisko sprzętowo-programowe \(wersje systemów operacyjnych, kompilatory, przeglądarki itp.\). 

