# Testowanie eksploracyjne

Testowanie eksploracyjne polega na **r**ównoległym projektowaniu testów, ich wykonywaniu, zapisywaniu wyników oraz uczeniu się, bazując na celach testów i trzymając się ram czasowych.

To podejście okazuje się najpożyteczniejsze, gdy nie ma specyfikacji, albo jest ona niekompletna czy przestarzała, również w sytuacjach bardzo krótkiego czasu na testy. Przydaje się ono również do wzbogacenia i uzupełnienia bardziej formalnych testów. Może służyć też do kontroli procesu testowania w celu upewnienia się, że wszystkie najpoważniejsze usterki zostały wykryte. Tester dynamicznie dopasowuje cele testowania podczas jego wykonywania i opracowuje tylko minimum dokumentacji. 

## **Obszar zastosowania**

Dobrze przeprowadzone testowanie eksploracyjne jest zaplanowane, wykonywane interaktywnie i twórczo. Technika ta nie wymaga obszernej dokumentacji testowanego systemu i to podejście jest często używane w sytuacjach, gdy taka dokumentacja nie jest dostępna lub nie nadaje się do wykorzystania z innymi technikami testowania. Testowanie eksploracyjne jest często stosowane jako uzupełnienie innych rodzajów testów i jako podstawa do opracowywania dodatkowych przypadków testowych.

Szczególnym rodzajem testów, które można zaliczyć do eksploracyjnych jest smoke test.

## **Smoke test**

- to podzbiór wszystkich zdefiniowanych/ zaplanowanych przypadków testowych, które pokrywają główne funkcjonalności modułu lub systemu, mający na celu potwierdzenie, że kluczowe funkcjonalności programu działają, bez zagłębiania się w szczegóły. Codzienne budowanie i testy dymne stanowią dobre praktyki wytwarzania oprogramowania. Patrz także test wstępny.

