# Testowanie w oparciu o listy kontrolne

W technice testowania w oparciu o listy kontrolne doświadczony tester korzysta z wysokopoziomowej, ogólnej listy elementów, na jakie należy zwrócić uwagę, jakie należy sprawdzić lub o jakich należy pamiętać, albo z zestawu reguł czy kryteriów, pod kątem jakich trzeba sprawdzić produkt. Listy kontrolne są tworzone w oparciu o standardy, doświadczenie i inne źródła. Przykładem testu opartego na liście kontrolnej jest lista kontrolna standardów interfejsu użytkownika wykorzystywana jako podstawa do testowania aplikacji.

## **Obszar zastosowania**

Testowanie w oparciu o listy kontrolne najlepiej sprawdza się w projektach z doświadczonym zespołem testowym, zaznajomionym z testowanym oprogramowaniem lub obszarem, którego dotyczy lista kontrolna. Listy kontrolne mają postać wysokopoziomową i nie uwzględniają szczegółowych kroków charakterystycznych dla przypadków testowych i procedur testowych, luki są więc uzupełniane przez testera na podstawie własnej wiedzy. Dzięki pominięciu szczegółowych instrukcji listy kontrolne nie wymagają dużych nakładów pielęgnacji i można je stosować w wielu podobnych wydaniach oprogramowania. Listy kontrolne można wykorzystywać na wszystkich poziomach testowania, a także w testach regresywnych.

