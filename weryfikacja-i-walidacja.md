# Weryfikacja i  walidacja
1.	Walidacja (ang. validation) –  sprawdzenie poprawności i dostarczenie obiektywnego dowodu, że produkt procesu wytwarzania oprogramowania spełnia potrzeby i wymagania użytkownika (ma również odpowiednio wyglądać, trafiać w upodobania klienta i np. zawierać preferowane udogodnienia niekoniecznie zgodne ze standardami). 
2.	Weryfikacja (ang. verification) –  sprawdzenie poprawności i dostarczenie obiektywnego dowodu, że produkt procesu wytwarzania oprogramowania spełnia zdefiniowane wymagania (np. wymagane funkcjonalności, czy zachowuje się jak w specyfikacji).
3.	Różnice
## Weryfikacja i walidacja
  -	Weryfikacja - czy zbudowaliśmy system właściwie?
  -	Walidacja - czy zbudowaliśmy właściwy system?
## Weryfikacja
Weryfikacja produktu polega na dostarczeniu dowodów, że dany produkt spełnia zdefiniowane wymagania. Można spotkać się też z objaśnieniami tego terminu mówiącymi, że jest to sprawdzanie, „czy aplikacja jest prawidłowo zbudowana”, czy produkty danego etapu produkcji spełniają warunki zadane na początku.
Weryfikacja domaga się odniesienia do wymogów, które spisano w taki sposób, że można je sprawdzić w sposób jednoznaczny. Weryfikacja polega na stwierdzeniu, że dany punkt np. specyfikacji technicznej jest zdaniem, które w sposób prawdziwy opisuje dany produkt, który poddajemy testowi. W praktyce powinno sie kojarzyć weryfikację z procesem, który zakończy się jednoznacznym rozstrzygnięciem, że produkt wygląda, zachowuje się, bądź jest taki, jak ustalono dla niego w specyfikacji. 
## Walidacja
W przypadku walidacji to, co było jasno zdefiniowanym kryterium zaliczenia testu, jest zamienione na potrzeby i wymagania użytkownika. Walidacja służy do sprawdzenia wszystkich tych funkcjonalności, które użytkownik będzie oceniał pod kątem swoich osobistych upodobań, często subiektywnie, nieraz w oparciu o rozmaite nawyki. 
## Kluczem do udanej walidacji jest:
  -	Pogłębiona i sprawna komunikacja z odbiorcą.
  -	Zadawanie celnych pytań pomagających w zrozumieniu autentycznych potrzeb klienta. 
  -	Przeprowadzanie wraz z klientem symulacji zastosowań systemu na wszelkiego rodzaju makietach. 
  -	Umiejętne korzystanie z badań aktualnych rozwiązań i tendencji w produktach dostępnych na rynku (choćby po to, by przewidzieć, co będzie sprawdzał klient, który sprawdził kilka rozwiązań dostarczanych przez konkurencję).
